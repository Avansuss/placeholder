Tijdens het project hebben we meerdere keuzes moeten maken. Op deze pagina is te vinden welke keuzes gemaakt zijn, waarom deze keuzes gemaakt zijn en hoe deze keuzes gemaakt zijn.

# Welke keuzes

1. De soort oplossing om de lift te besturen

   Hardware matige oplossing doormiddel van robot arm

2. De map lokaal of op een server opslaan

   Lokaal op de robot de map opslaan

3. Vision doormiddel van arducam met markers of oak d met ai model

   Arducam met markers

# Waarom en hoe is de keuze gemaakt?

## 1. De soort oplossing om de lift te besturen

Om deze keuze te maken is eerst informatie verkregen over de soort liften die in de zorglogistiek gebruikt worden. Dit is gedaan doormiddel van een literatuur onderzoek en een fysiek bezoek aan het Amphia ziekenhuis in Breda. Hieruit is gebleken dat sommige liften bestuurd kunnen worden doormiddel van een API. Echter zijn er veel liften die niet met een API bestuurd kunnen worden en is het niet consistent genoeg om een oplossing te maken die op enkel een API lift werkt. Om deze reden hebben we gekozen voor een hardwarematige oplossing. De soort hardware oplossing die is gekozen is een robot arm aangezien deze meerdere taken binnen de casus uit kan voeren. De arm zou namelijk de lift kunnen besturen door op de knoppen te klikken en hij zou goederen van de robot naar robot kunnen verplaatsen.

Deze keuzes zijn gemaakt door samen te komen met het team en te discusseren of een API oplossing of een hardware oplossing beter is. Tijdens de discussie hebben we gezamenlijk nagedacht over mogelijk voor en nadelen van iedere optie en hebben we de optie die het positiefst is gekozen (zoveel mogelijk voordelen en zo min mogelijk nadelen).

De keuze voor de arm was op vergelijkbare wijze gemaakt met de voordelen en nadelen. De uiteindelijke keuze voor de arm was dan ook gemaakt door de grotere voordelen dan een statische stok die op knoppen kan drukken.

## 2. De map lokaal of op een server opslaan

Bij deze keuze zijn de opties ontstaan doordat een docent ons op de hoogte bracht van het feit dat de map ook op een server opgeslagen kon worden. We hebben met deze docent ook gelijk het proces van beide opties doorlopen. Hier kwam uit dat aangezien onze 3 robots 3 verschillende maps gebruiken het minder nuttig is om de maps op een server te zetten.

Dit hebben we nog met het hele team besproken aangezien het beter is als iedereen op de hoogte is van de keuzes die we maken en iedereen hier zijn mening over kan uiten. Na het besproken te hebben met het team kwam er nogsteeds uit dat lokaal opslaan de beter oplossing is aangezien een server extra werk is waar nagenoeg geen voordelen uit te halen zijn.

## 3. Vision doormiddel van arducam met markers of oak d met ai model

Voor deze keuze zijn we ingelicht door een van de technische docenten die ons vertelde dat we de keuze moesten maken tussen de arducam met markers of de oak d met ai. Ook heeft deze docent ons de voor en nadelen verteld van beide opties.

Om de uiteindelijke oplossing te bepalen zijn we samen gekomen met het team en hebben we de voor- en nadelen die door de docent benoemd zijn besproken en nog nagedacht over de mogelijke voor- en nadelen van beide opties. Uiteindelijk is consensus ontstaan dat we de arducam oplossing zouden gebruiken met markers aangezien deze optie ook een 3d locatie kan berekenen op basis van deze markers waardoor het goed te gebruiken is om de robot arm naar de juiste locatie te laten bewegen. Wel hebben we afgesproken dat we ook nog zouden kijken naar een gebruik van de oak d camera aangezien deze extra functionaliteit kan bieden bij onze casus.